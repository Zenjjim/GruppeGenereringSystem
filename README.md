# Gruppegenereringssystem

## Arbeidstittel: Gruppegenereringssystem
### Hensikten med oppgaven:
Lage system for automatisk generering av grupper ved forskjellige evenementer (typisk workshops o.l.)
Kort beskrivelse av oppgaveforslag:
Det å opprette grupper i forskjellige sammenhenger, er noe som kan ta overraskende mye tid og samtidig være vanskelig å gjøre alle fornøyde med resultatet. Det er ønskelig med et system som tar utgangspunkt i at ansvarlig oppretter et evenement med deltakere, som deretter sender ut en mail til deltakerne med en link til en web-side (mobil-støtte er påkrevd) med en tilhørende PIN-kode (denne informasjonen bør også inkluderes som en QR-kode i mailen). Deltakeren logger deretter inn via linken/QR-koden og registrerer seg om tilstedeværende på evenementet.

Deretter skal ansvarlig kunne automatisk få opprettet grupper basert på forskjellige kriterier (maks./min. antall på hver gruppe, deltakere kan ønske seg på gruppe med andre deltakere, f.eks.), og systemet skal så sende ut mail til deltakerne om hvem de er på gruppe med. Dersom ikke gruppene kan opprettes i henhold til de gitte kriteriene ansvarlig har satt, skal det presenteres et "best effort"-forslag fra systemet.

### Navn på bedrift eller organisasjon:
3D Motion Technologies
### Navn på kontaktperson/veileder:
Sander
### Utfyllende kommentarer til hva oppgaven gjelder:
Dette er et prosjekt som på overflaten virker ganske rett fram, men i realiteten kan vise seg å være komplisert. Det er spesielt "best effort"-delen som blir utfordrende.
